---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Quali Sono i Rischi Legati alla Pressione Alta?

autore: Ilary Schena
date: 2017-08-30
tags: ipertensione
image: https://prismic-io.s3.amazonaws.com/misuratoripressione/c70ce3cb144ea34c9f5a408f3eb8b547917ccff7_infarto.jpg
summary: >
        La pressione alta è un fattore di rischio non solo legato alle malattie cardiache. Scopri quali altri danni può causare l’ipertensione.
showForm: main
---

<p>La pressione alta (ipertensione) può danneggiare il tuo organismo per anni prima che i primi sintomi compaiano. Senza controlli e monitoraggi, l’ipertensione può portare a problematiche anche gravi: è stato analizzato che circa il 50% delle persone che non monitorano l’ipertensione muoiono a seguito di malattie cardiache legate allo scarso flusso sanguigno (malattia cardiaca ischemica) e un terzo muore in conseguenza a ictus.</p>

<p>La cura, insieme all’adozione di alcuni cambiamenti nello stile di vita, possono aiutare a controllare la pressione alta al fine di <strong>ridurre il rischio di complicazioni</strong>.<br>Diamo uno sguardo alle possibili complicazioni dell’ipertensione non controllata in modo efficace.</p>

<p></p>

<h3><strong>Danni alle arterie</strong></h3>

<p>Quando sono sane, le arterie sono flessibili, forti ed elastiche. La parete è liscia in modo da permettere al sangue di scorrere liberamente, fornendo ossigeno agli organi e ai tessuti.<br>L&#39;ipertensione aumenta gradualmente la pressione del sangue che scorre nelle arterie. Di conseguenza, si potrebbe verificare:</p>

<ul><li><strong>Restringimento e danneggiamento delle arterie</strong>. L&#39;alta pressione del sangue può danneggiare le cellule delle pareti arteriose. Quando le sostanze grasse entrano nel flusso sanguigno, possono accumularsi nelle arterie danneggiate, che diventano depositi di grasso. Con il passare del tempo, le pareti dell&#39;arteria saranno meno elastiche, limitando il flusso sanguigno in tutto il corpo.</li><li><strong>Aneurisma</strong>. Con il tempo, la pressione costante del sangue che si sposta attraverso un&#39;arteria indebolita può causare una dilatazione di una parete arteriosa e la formazione di un aneurisma. Un aneurisma può potenzialmente rompersi e causare emorragie pericolose. Gli aneurismi possono formarsi in qualsiasi arteria, ma sono più comuni nell’aorta.</li></ul>

<p></p>

<h3><strong>Danni al cuore</strong></h3>

<p>Il cuore pompa sangue in tutto il corpo. La pressione alta può danneggiare il cuore in diversi modi, come ad esempio:</p>

<ul><li><strong>Coronaropatia</strong>. La coronaropatia racchiude tutti quei disturbi che colpiscono le arterie coronarie, cioè i vasi sanguigni che trasportano il sangue al cuore. Le arterie ristrette a causa di una coronaropatia non consentono al sangue di fluire liberamente, causando dolore toracico, infarto o aritmie (irregolarità del ritmo cardiaco).</li><li><strong>Ipertrofia ventricolare sinistra</strong>. Si tratta di un ingrossamento delle pareti muscolari che costituiscono il ventricolo sinistro: la pressione alta costringe infatti il cuore a lavorare più del necessario per pompare sangue al resto del corpo, comportando l&#39;aumento di spessore del ventricolo. Questo cambiamento limita la capacità del ventricolo di pompare il sangue al corpo, condizione che aumenta il rischio di infarto, insufficienza cardiaca e arresto cardiaco.</li><li><strong>Insufficienza cardiaca</strong>. Nel tempo, lo stress cardiaco causato dall’alta pressione può causare un indebolimento del cuore e una sua ridotta efficienza. Il cuore sarà sempre meno in grado di fornire il sangue in quantità adeguata rispetto all&#39;effettiva richiesta dell&#39;organismo.</li></ul>

<p></p>

<h3><strong>Danni al cervello</strong></h3>

<p>Proprio come il cuore, anche il cervello necessita di sangue per funzionare correttamente. Ma l&#39;ipertensione può causare diversi problemi, tra cui:</p>

<ul><li><strong>Attacco ischemico transitorio</strong>. Si tratta di una breve interruzione temporanea del flusso di sangue al cervello. È spesso causato da aterosclerosi o da un coagulo di sangue (entrambi possono essere ricondotti all’ipertensione). Un attacco ischemico transitorio potrebbe essere il primo indizio di una predisposizione all&#39;ictus.</li><li><strong>Ictus</strong>. Un ictus è un danno cerebrale che avviene quando l’affluenza di sangue al cervello si interrompe improvvisamente a seguito della chiusura o rottura di un’arteria. Con l’ipertensione, le arterie cerebrali perdono elasticità, in alcuni punti si assottigliano, diventano meno resistenti e si rompono facilmente a seguito di sbalzi di pressione, anche minimi. L’ipertensione non curata può anche causare la formazione di depositi di sangue che possono staccarsi, andare in circolazione e ostruire le arterie, portando alla sofferenza delle cellule nervose che non ricevono più l’ossigeno necessario per la sopravvivenza.</li><li><strong>Demenza</strong>. La demenza è una malattia cerebrale che si traduce in problemi legati al ragionamento, al linguaggio, alla memoria, alla vista e al movimento. Ci sono una serie di cause che portano alla demenza: una tra queste è la demenza vascolare, che può derivare dal restringimento e blocco delle arterie che forniscono il sangue al cervello.</li></ul>

<h3><strong>Danni ai reni</strong></h3>

<p>I reni hanno il compito di filtrare dal sangue i prodotti di scarto - un processo che fa affidamento su vasi sanguigni sani. La pressione alta può danneggiare i vasi sanguigni in entrata e in uscita dai reni, causando diversi tipi di malattie a loro carico. Avere il diabete, oltre alla pressione alta, può peggiorare ulteriormente la situazione.</p>

<ul><li><strong>Insufficienza renale</strong>. L’ipertensione è una delle cause più comuni d’insufficienza renale. L’ipertensione può infatti danneggiare sia le grandi arterie che portano ai reni, sia i capillari al loro interno. Questi danni possono compromettere la capacità dei reni di filtrare gli scarti del sangue. Di conseguenza, si può arrivare a livelli pericolosi di accumulo di liquidi e scarti, che richiederebbero anche dialisi o trapianto.</li><li><strong>Aneurisma dell&#39;arteria renale</strong>. Nel corso del tempo, l’ipertensione in un&#39;arteria indebolita può portare a una dilatazione e alla formazione dell&#39;aneurisma. Un aneurisma è la dilatazione della parete di un vaso sanguigno che, quando si presenta in un&#39;arteria che porta al rene, è conosciuto come aneurisma dell&#39;arteria renale. Se l’aneurisma si rompe può causare pericolose emorragie interne.</li></ul>

<h3><strong>Danni agli occhi</strong></h3>

<p>L’ipertensione colpisce tutti i vasi sanguigni, e quindi anche quelli che forniscono sangue agli occhi, portando a una serie di danni:</p>

<ul><li><strong>Retinopatia</strong>. La pressione alta può danneggiare i vasi che forniscono sangue alla retina, causando retinopatia. Questa condizione può portare a sanguinamenti all&#39;occhio, immagini distorte e annebbiamento della vista.</li><li><strong>Coroidopatia</strong>. In questa condizione, il liquido si accumula sotto la retina a causa di un vaso sanguigno situato sotto la retina. La coroidopatia può causare una visione distorta o in alcuni casi cicatrici che compromettono la vista.</li><li><strong>Neuropatia ottica</strong>. Si tratta di una condizione in cui le cellule del nervo ottico muoiono perché si verifica un mancato apporto di sangue.</li></ul>

<h3><strong>Disfunzioni sessuali</strong></h3>

<p>Anche se la disfunzione erettile diventa sempre più comune negli uomini al raggiungimento dei 50 anni, è più probabile che si verifichi in caso di ipertensione. Nel corso del tempo, l’ipertensione danneggia la parete dei vasi sanguigni e porta a un irrigidimento delle arterie (aterosclerosi), limitando il flusso sanguigno. </p>

<p>Ciò significa che diminuirà il sangue che fluisce nel pene, rendendo più difficile il raggiungimento e il mantenimento delle erezioni. Il problema è abbastanza diffuso, soprattutto tra gli uomini che non curano l’ipertensione.<br>Anche le donne possono avere disfunzioni sessuali come effetto collaterale della pressione alta. </p>