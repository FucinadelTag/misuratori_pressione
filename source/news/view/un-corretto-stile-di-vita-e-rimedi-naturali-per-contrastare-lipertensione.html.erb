---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
blog: news
title: >
        Un Corretto Stile di Vita e Rimedi Naturali per Contrastare l'Ipertensione

date: 2017-09-01
image: https://prismic-io.s3.amazonaws.com/misuratoripressione/7c98e58612e0e8283d37ef0fbccef6e6fd6d0dae_alternative-complementary-herbal-medicine_crop1489085016892.jpg
fonte: http://it.blastingnews.com/salute/2017/08/pressione-alta-contrastiamola-con-un-corretto-stile-di-vita-e-rimedi-naturali-001915495.html
summary: >
        Escludendo alterazioni cardiache, l'ipertensione può essere controllata adottando un giusto stile di vita e ricorrendo ad alcuni rimedi naturali
---

<p>Si parla di <strong>pressione alta</strong> (<strong>ipertensione</strong>) quando i valori di pressione registrati superano i valori considerati ottimali quali i 115-120 mmHg per la massima (sistolica) e i 75-80 mmHg per la minima (diastolica). Le cause dell&#39;ipertensione possono essere molteplici, ma per la stragrande maggioranza dei casi (fino al 95%) si parla di <strong>ipertensione essenziale</strong>, ovvero senza una causa precisa, che tende a svilupparsi gradualmente negli anni. Altre volte la pressione alta (<strong>ipertensione secondaria</strong>) sottintende delle patologie e condizioni anche piuttosto gravi quali: problemi renali; disturbi della tiroide; tumori a carico delle ghiandole surrenali; malformazioni cardiache congenite; l&#39;uso o l&#39;abuso di alcuni farmaci, stupefacenti o alcolici.</p>

<p></p>

<h4><strong>Pressione alta: adottare un corretto stile di vita</strong></h4>

<p>L&#39;innalzamento dei valori di pressione di lieve entità anche se non del tutto evitabili e prevedibili, possono essere tenuti a bada seguendo un <strong>corretto stile di vita</strong> che includa:</p>

<ul><li><strong>Mantenimento o raggiungimento del peso forma:</strong>maggiore è la stazza, più volume di sangue che circola nei vasi sanguigni sarà necessario per fornire nutrienti ed ossigeno all&#39;intero organismo. Ciò si tradurrà in una maggiore pressione sulle pareti delle arterie;</li><li><strong>No alla sedentarietà:</strong> il &quot;dolce far niente&quot; o lo stare sempre seduti davanti ad un PC, costringe il cuore a faticare ad ogni battito. La frequenza cardiaca salirà è sarà maggiore la pressione sulle pareti delle arterie;</li><li><strong>No al fumo:</strong> inutile dire che il fumo fa male. Il fumo di sigaretta non si limita a far aumentare temporaneamente la pressione sanguigna, ma nel tempo contribuisce al danneggiamento delle pareti delle arterie che si restringono causando un aumento della pressione;</li><li><strong>Limitare il consumo di sodio:</strong> l’eccesso di sale da cucina causa ritenzione idrica, e quindi l’aumento della pressione sanguigna;</li><li><strong>Più potassio:</strong> il potassio controbilancia ed abbassa la quantità di sodio presente nelle cellule;</li><li><strong>Più vitamina D:</strong> una ricerca danese condotta dall&#39;ospedale di Hostebro nel 2012, avrebbe dimostrato come l&#39;assunzione di supplementi di vitamina D siano in grado di ridurre sia la pressione sistolica che diastolica, similmente ai farmaci antipertensivi. Approfittiamo della stagione calda per esporci ai <strong>raggi solari</strong> per favorire la naturale produzione di vitamina D endogena e scegliamo alimenti che ne sono fonti, quali <strong>pesci &quot;grassi&quot;</strong> (salmone, sgombro, tonno), <strong>uova, burro, latte, cereali integrali, verdure a foglia verde, carni bianche</strong>;</li><li><strong>Evitare gli alcolici:</strong> l&#39;alcol innalza temporaneamente la pressione sanguigna, ma ciò nel tempo può danneggiare il cuore in quanto può indurre l’organismo a rilasciare ormoni in grado di far aumentare il flusso sanguigno e la frequenza cardiaca;</li><li><strong>Evitare lo stress:</strong> causa e concausa di gran parte dei disturbi che incidono negativamente sulla nostra salute, alti livelli di stress possono provocare un temporaneo, ma talvolta drammatico aumento della pressione.</li></ul>

<p></p>

<h4><strong>Rimedi naturali contro la pressione alta</strong></h4>

<p>Occorre sempre indagare le cause dell&#39;ipertensione, attraverso accertamenti clinici che valutino la funzionalità cardiovascolare.</p>

<p>Se non esistono problemi di sorta, dopo aver parlato e consultato il proprio medico curante, è possibile tenere sotto controllo la pressione alta grazie ad alcuni semplici <strong>rimedi</strong> naturali quali:</p>

<ul><li><strong>Macerato glicerico di olivo e biancospino</strong>: utilizzare questi gemmoderivati diluendo 30-50 gocce cadauno in un bicchiere d&#39;acqua da assumere da una a tre volte al giorno;</li><li><strong>Decotto di foglie d&#39;olivo:</strong> le foglie d&#39;olivo contengono glicosidi secoiridoidi e flavonoidi e abbassano la pressione attraverso un&#39;azione vasodilatatoria. Bollire 20 g di foglie d&#39;olivo in 300 ml d&#39;acqua fino a ridurre il tutto di 1/3. Bere una tazza al giorno per 15-20 giorni;</li><li><strong>Aglio:</strong> i suoi composti solforati (allicina, in particolare) possiedono proprietà vasodilatatorie ed inoltre riducono il colesterolo nel sangue;</li><li><strong>Cipolla:</strong> similmente all&#39;aglio, la cipolla possiede tra le sue proprietà quella antipertensiva per la presenza di composti quali flavonoidi, alliina e derivati;</li><li><strong>Karkadé</strong>: la tisana a base dei calici del fiore di Ibisco è ricca di acidi (ibiscico, citrico, ascorbico, malico, tartarico) e antocianine ed aiuta a ridurre la pressione sanguigna.</li></ul>

<p>Numerose altre erbe ed estratti erboristici possono contribuire a controllare l&#39;ipertensione come: <strong>equiseto, meliloto, betulla, tarassaco</strong>.</p>

<p>Molti di questi rimedi possono anche essere assunti sotto forma di <strong>integratori</strong> alimentari e per periodi comunque non troppo prolungati. Consultare sempre il proprio medico curante prima di decidere di curarsi con dei fitoterapici, ricordando che <strong>nulla potrà mai sostituire una sana e corretta alimentazione, l&#39;abbandono delle cattive abitudini e l&#39;adozione di uno stile di vita più salutare</strong>.</p>

<p>
    <a href="http://it.blastingnews.com/salute/2017/08/pressione-alta-contrastiamola-con-un-corretto-stile-di-vita-e-rimedi-naturali-001915495.html" target="_blank">Fonte</a>
</p>